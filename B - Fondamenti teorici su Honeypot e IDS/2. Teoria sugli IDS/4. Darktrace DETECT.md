Darktrace DETECT offre un'interfaccia che segnala le anomalie e fornisce gli strumenti per valutare se sono comportamenti legittimi nell'ambiente lavorativo o malevoli. Le violazioni dei modelli possono essere parte di un incidente dell'AI Analyst o un'allerta autonoma, comunicando agli utenti tramite l'interfaccia Threat Visualizer comportamenti anomali di dispositivi o account.
Un modello è composto da tre elementi fondamentali:
- Condizioni del modello: sono componenti che, quando soddisfatte, provocano una violazione del modello. Ogni componente è composto da una metrica con le proprie condizioni filtro, come l'utilizzo di protocolli specifici o pacchetti HTTP con User Agent rari. Questi elementi, insieme, costituiscono la logica del modello.
- Modulazione del punteggio: comprende quattro modelli che influenzano il comportamento del modello quando viene attivato. Il modello standard specifica che una continua violazione nel tempo diminuisce il punteggio, ma esistono anche altre modalità: una modulazione che mantiene lo stesso punteggio nel tempo e un'altra che aumenta il punteggio dopo le prime violazioni e poi lo diminuisce.
- Azioni del modello: sono azioni di sistema che possono essere attivate in risposta a una violazione del modello. Queste azioni possono includere l'invio di email o notifiche HTTP. Inoltre, è possibile selezionare una criticità diversa da quella standard o segnalare la violazione come "Informational".
Solo una parte degli incidenti viene segnalata dall'_AI Analyst_ di Darktrace, il quale raccoglie molteplici informazioni rilevanti e le presenta in un formato facilmente comprensibile per l'operatore. Questo strumento investiga, analizza e categorizza le minacce all'interno dell'ambiente, identificando incidenti potenzialmente interessanti e insoliti, spesso raggruppandoli per un singolo dispositivo. Gli incidenti che coinvolgono più dispositivi sono classificati come incidenti "_cross-network_".
L'_AI Analyst_ non si limita a investigazioni autonome e non sollecitate, ma è anche disponibile su richiesta per un dispositivo selezionato da parte dell'operatore.
Per quanto riguarda le allerte autonome, è compito dell'analista indagare su di esse utilizzando gli strumenti forniti da Darktrace DETECT per rispondere alle 5 W:
1. Chi?: identificare chi ha scatenato l'allarme.
2. Cosa?: comprendere quale azione è stata compiuta.
3. Quando?: determinare quando sono avvenute tali operazioni.
4. Dove?: individuare il dispositivo o il luogo in cui sono state effettuate tali operazioni.
5. Perché?: capire il motivo per cui Darktrace ha segnalato questa anomalia.
Se la legittimità dell'attività non è immediatamente chiara attraverso le informazioni fornite dalla violazione del modello, è consigliabile contattare l'utente finale, poiché la consultazione e la collaborazione con gli utenti sono fondamentali per una valutazione completa della situazione.