Darktrace DETECT fornisce un'interfaccia che segnala le anomalie e fornisce i mezzi per capire se sono comportamenti legittimi per l'ambiente lavorativo in cui viene utilizzato o se sono malevoli.
Le violazioni dei modelli possono far parte di un incidente dell'AI Analyst o possono essere un'allerta autonoma, informando gli utenti tramite l'interfaccia *Threat Visualizer* sul comportamento anomalo di un dispositivo o di un account.
Un modello è composto da tre elementi molto importanti:
- Condizioni del modello: sono componenti, che quando soddisfatti, causano una violazione del modello. Ogni componente è costituito da una metriche con le proprie condizioni filtro, quali utilizzo di protocolli specifici o pacchetti HTTP con USer Agent rari. Insieme questi elementi costituiscono la logica del modello.
- Modulazione del punteggio: sono quattro modulazioni, che articolano il comportamento del modello quando viene attivato. Quello standard specifica che una continua violazione nel tempo diminuisce il punteggio, esiste anche la modulazione contraria, la modulazione che mantiene lo stesso punteggio nel tempo e quella che le prime violazioni aumenta il punteggio poi diminuisce.
- Azioni del modello: sono azioni di sistema che possono essere attivate in risposta a una violazione del modello, tra cui l'invio di mail o notifiche HTTP, oppure si può selezionare una criticità diversa da quella standard o segnare la segnalazione come "Informational".
Soltanto una parte degli incidenti vengono segnalati da l'*AI Analyst* di Darktrace, il quale raccoglie più informazioni rilevanti in un formato facile da leggere per l'operatore. Questo perché indaga, analizza e categorizza le minacce all'interno dell'ambiente e forma incidenti potenzialmente interessanti e insoliti, spesso raggruppandoli per un singolo dispositivo. Gli incidenti che coinvolgono più dispositivi sono classificati come incidenti "*cross-network*".
L'*AI Analyst* non esegue solo investigazioni autonome e non sollecitate, ma è anche disponibile su richiesta per un dispositivo selezionato da parte dell'operatore.
Mentre per quanto riguarda le allerte autonome, sta all'analista indagare su di esse tramite gli strumenti forniti da Darktrace DETECT per rispondere alle 5 W:
1. Who?: chi ha fatto scattare l'allarme.
2. What?: che cosa ha combinato.
3. When?: quando ha effettuato queste operazioni.
4. Where?: dove/con quale dispositivo ha effettuato queste operazioni.
5. Why?: perché Darktrace ha segnalato questa anomalia.
Se la legittimità non è immediatamente evidente attraverso le informazioni presentate nella violazione del modello, è consigliabile contattare l'utente finale, in quanto la consultazione e la collaborazione con gli utenti è fondamentale.