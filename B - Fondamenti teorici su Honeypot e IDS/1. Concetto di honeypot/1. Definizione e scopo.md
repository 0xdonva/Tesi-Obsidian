Nel 1989, Clifford Stoll pubblica quello che poi diventerà uno dei classici della letteratura sulla sicurezza informatica: **The Cuckoo's Egg**. Nel romanzo, Stoll racconta di aver scoperto un tentativo di intrusione informatica nei sistemi del laboratorio del Lawrence Berkeley National Laboratory, dove lavorava come astrofisico.
Analizzando delle discrepanze sulle fatture di addebito per l'uso di risorse informatiche e cercando di capirne la causa, Stoll inizia a seguire le tracce digitali lasciate, le quali lo condurranno fino a un hacker. Quest'ultimo si rivelò essere Markuss Hess, hacker tedesco famoso per aver violato sistemi più di quattrocento sistemi dell'esercito americano per poi vendere tutte le informazioni ai servizi di intelligence sovietici.
Hess venne scoperto grazie a un'idea di Stoll: un finto portale vulnerabile del Lawrence Berkeley National Laboratory. Questo gli permise di stabilire una connessione e localizzare il criminale. Stoll definì questa sua creazione una _hoax_, una sorta di burla o truffa.
Uno dei primi documenti che trattava l'uso di trappole per attirare hacker malevoli fu redatto da William Cheswick, un pioniere della sicurezza informatica e l'ideatore di uno dei primi firewall. Cheswick creò quello che in quell'epoca chiamò "roach motel", una trappola progettata per intrappolare gli hacker, ispirandosi alla metafora di un motel per scarafaggi.
Nel corso degli anni, il termine _honeypot_ ha guadagnato sempre più popolarità, in quanto associato alla tradizione folkloristica dei popoli germanici, slavi e celtici. Secondo questa tradizione, gli orsi tendono a rubare il miele dagli alveari, un parallelismo che riflette l'idea di attirare e intrappolare gli 'hacker' simili a predatori.
In generale, un honeypot è costituito da un sistema informatico che simula un sistema legittimo, rendendolo vulnerabile ai più comuni attacchi informatici. L'obiettivo è di deviare l'attaccante dalle macchine reali e critiche, consentendo nel contempo lo studio dei loro comportamenti e delle tecniche di attacco durante e dopo la fase di _exploitation_.